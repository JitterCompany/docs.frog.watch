# Veiligheidsinformatie

<div style="display: flex; flex-flow: row wrap; justify-content: space-around">
<div style="width:200px">
<img src="../img/frogwatch-meter.png" alt="Frogwatch Meter" width="200"/>
</div>
<div>
<img src="../img/frogwatch-back.png" alt="Frogwatch Meter" width="200"/>
</div>
</div>

## Lees dit eerst

Deze pagina bevat belangrijke informatie over veilig gebruik van de Frogwatch Meter. **Het is belangrijk dat je deze handleiding leest voordat je met de Frogwatch meter aan de slag gaat**.

## Omgevingscondities

* Beschermingsklasse: IP65
* Temperatuur: -10 tot 50 ℃.
* Luchtvochtigheid: 0-90%

**Let op**: de meegeleverde voedingsadapter is niet bedoeld voor buitengebruik.

Uitgebreide specificaties over de meter zelf vind je bij [Hardware](../hardware).

## Li-ion batterij

De Frogwatch meter maakt gebruik van een Li-ion accupack. Accupacks kunnen een brandrisico vormen als deze beschadigd raken door bijvoorbeeld een impact of externe hittebron. Omdat de accupack zeer veel energie bevat is het belangrijk hier zorgvuldig mee om te gaan:

* **Sluit het deksel altijd af waar mogelijk**<br>
    Tenzij het systeem bemand gebruikt wordt is het aan te raden het deksel goed dicht te schroeven. Hiermee is de accupack maximaal beschermd.
* **Wees extra voorzichtig zolang het deksel geopend is**<br>
    Bij een bemande meting (USB verbonden) is de deksel geopend. In deze situatie dient er altijd iemand aanwezig te zijn. Daarnaast moet er extra opgelet worden om beschadiging en/of verhitting van de accupack te voorkomen. Op momenten dat het deksel niet geopend hoeft te zijn, kan deze het beste meteen weer gesloten worden.
* **Voorkom brandgevaarlijke situaties**<br>
    Zorg dat de Frogwatch niet direct in de buurt van brandgevaarlijke stoffen, open vuur, hittebronnen of vergelijkbare situaties geplaatst wordt. Zeker met het deksel open moet hier extra op worden gelet: zorg dat er bijvoorbeeld geen scherpe voorwerpen of sigaretten in de buurt van de batterijen kunnen komen.
* **Gebruik alleen officiële accupacks**<br>
    De Frogwatch accupacks zijn speciaal ontworpen voor de Frogwatch meter. Gebruik van eventuele andere accupacks kan ernstig gevaar opleveren en is voor eigen risico.
* **Probeer de accupack nooit op te laden met een ongeschikte oplader**<br>
    De accupacks dienen ofwel via de Frogwatch zelf, ofwel via de [los verkrijgbare oplader](../hardware/#li-ion-oplader) opgeladen te worden. Gebruik van andere opladers kan mogelijk gevaar opleveren en is voor eigen risico.
* **Trek nooit aan kabels**<br>
    Pak altijd de connector zelf vast en trek niet aan de kabel(s). Er is niet veel kracht nodig om de connector los- en vast te maken: om de batterij los te koppelen druk je op de klikverbinding zodat deze gemakkelijk los komt.
* **Doe geen gevaarlijke dingen met een accupack:**<br>
    - Steek deze nooit in brand
    - Haal deze niet uit elkaar
    - Probeer deze niet te repareren
    - Sluit deze niet kort
    - Gebruik deze niet waar het niet voor bedoeld is
    - Vermijd situaties met hoge temperaturen (+60 ℃)
    - Gooi nooit met accupacks
    - Vermijd contact met scherpe voorwerpen
* **Gebruik nooit beschadigde accupacks**<br>
    - Als een accupack (al dan niet deels) beschadigd of versleten lijkt, of als er een vermoeden van beschadiging is (bijvoorbeeld door het laten vallen), dient de accupack niet meer gebruikt te worden en onmiddelijk te worden veiliggesteld om brandrisico's te minimaliseren.
    - Na een incident kant een batterij in eerste instantie nog ongevaarlijk lijken, maar een tijd later opeens toch een brandgevaar vormen.
    - In het geval dat er een vloeistof of andere substantie

## Externe Aansluitingen

### DC jack: 12V voeding

De Frogwatch heeft een 12V, 3A rated voedingsadapter nodig. De meegeleverde voedingsadapter is hiervoor geschikt. Gebruik van een andere voedingsadapter is op eigen risico. Het gebruikt van de 12V aansluiting wordt verder uitgelegd op de [Hardware pagina](../hardware/#dc-jack-12v-voeding).

**Let op:** De standaard meegeleverde voedingsadapter heeft geen IP65 rating en is daarmee alleen bedoeld voor binnengebruik.

### SMA connector: externe antenne

Bij gebruik van een (optionele) externe antennekabel kunnen gevaren optreden. Bestudeer deze veiligheidsinstructies aandachtig en gebruik de externe antenne alleen wanneer u er zeker van bent dat dit noodzakelijk is en u deze veilig kunt installeren.

* **Gebruik de verlengkabel alleen wanneer noodzakelijk**<br>
    In veruit de meeste gevallen zal het netwerkbereik op de meetlocatie prima zijn en is gebruik
    van de verlengkabel niet nodig.
* **Plaats de antenne binnen het gebouw waar mogelijk**<br>
    In de meeste gevallen zal de antenne vanuit bijvoorbeeld een kelder verlengd worden naar een locatie waar wel netwerkbereik is, bijvoorbeeld net buiten de kelder (maar nog binnen hetzelfde gebouw).
* **Gebruik de kortste verlengkabel die voldoende is**<br>
    Hoe langer de kabel is, des te groter het risico dat deze ongewenste en zelfs gevaarlijke spanningen oppakt van bijvoorbeeld (industriële) apparatuur in de nabijheid.
* **Plaats de antenne niet op onnodig gevaarlijke plekken**<br>
    Door de antenne op een gevaarlijke plek (zoals bovenop een gebouw) te plaatsen is er een verhoogd risico bij bijvoorbeeld blikseminslag.
* **Gebruik een antenne-isolator**<br>
    We raden aan om de iSOLATE501 te gebruiken. Dit kastje moet aangesloten te worden tussen de antenne en de Frogwatch. De iSOLATE501 dient gebruikt te worden volgens de handleiding van de fabrikant, op een zo kort mogelijke afstand van de Frogwatch.
* **Vermijd gebruik van verlengkabels bij onweer**<br>
    Bij inslag op of in de buurt van de kabel kan er een gevaarlijk hoge spanning op de kabel komen te staan.

Het gebruikt van de externe antenne optie wordt verder uitgelegd op de [Hardware pagina](../hardware/#sma-connector-externe-antenne).


## Plaatsing van de Frogwatch meter

De Frogwatch meter is bedoeld voor gebruik door deskundig personeel. Het meetsysteem dient op professionele wijze aangebracht op een geschikte locatie. Bij het selecteren van een meetlocatie dient rekening gehouden te worden met een aantal veiligheidsfactoren:

* **Plaats de meter niet op locaties met een hoog risico op beschadiging**<br>
Voertuigen, zware of van grote hoogte vallende objecten kunnen de meter dusdanig beschadigen dat er een brandrisico ontstaat in de accupack. Vermijd dit soort risico's dus waar mogelijk.

* **Vervoer de meter op een degelijke manier**<br>
Ook tijdens vervoer dient het risico op beschadiging beperkt te blijven. Zorg ervoor dat er geen zware voorwerpen op de meter kunnen vallen en dat de meters niet met grote kracht beklemd kunnen raken.

* **Laat de accupack(s) niet vallen**<br>
Zorg dat je de accupack goed in het foam van de Frogwatch meter klemt bij het plaatsen. Haal de accupack altijd vast tijdens het verwisselen zodat deze niet op de grond valt.
Mocht er toch een accupack op de grond vallen, houd deze dan apart op een brandveilige plek. Om er zeker van te zijn dat deze later niet alsnog een brandgevaar vormt, kun je deze het beste niet meer gebruiken.

* **Plaats de meter pas nadat deze handleiding is gelezen**<br>
Het is belangrijk dat alle veiligheidsinformatie gelezen en begrepen is voordat met het systeem gewerkt wordt.