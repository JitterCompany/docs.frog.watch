# Frogwatch Meter

<div style="display: flex; flex-flow: row wrap; justify-content: space-around">
<div>
<img src="/img/frogwatch-meter.png" alt="Frogwatch Meter" width="200"/>
</div>
<div>
<img src="/img/frogwatch-back.png" alt="Frogwatch Meter" width="200"/>
</div>
</div>

# Battery Pack

<img src="/img/batterypack1.png" alt="Frogwatch Battery Pack" width="400"/>

## Specificaties

* Type: Li-ion
* Spanning: 7.2V nominaal
* Capaciteit: 17250 mAh
* Maximum laadstroom: 3A

De battery pack word standaard meegeleverd met de Frogwatch meter en is is speciaal ontworpen voor een zo lang mogelijke batterijduur. Gebruik alleen originele Frogwatch batterypacks. Zo weet je zeker dat ze compatible, veilig en van goede kwaliteit zijn. Extra battery packs zijn [verkrijgbaar via de webshop](https://www.frog.watch/product/frogwatch-battery-pack/).

## Aansluiten

De connector past maar op één manier op de connector van de Frogwatch. Bij het aansluiten hoor je een lichte klik waardoor je weet dat deze goed vast zit.

Pak altijd de connector zelf vast en trek niet aan de kabels. Er is niet veel kracht nodig om de connector los- en vast te maken: om de batterij los te koppelen druk je op de klikverbinding zodat deze gemakkelijk los komt. 

## Opladen

Er zijn twee manieren om de batterij op te laden:

* ### Via de Frogwatch Meter

De makkelijkste manier is om de batterij aan een Frogwatch meter te verbinden. Door de meter met de bijgeleverde 12V voedingsadapter van stroom te voorzien, zal de batterij worden opgeladen.

* ### Via een Frogwatch Li-ion oplader

De Li-ion oplader is een optionele accessoire die apart verkrijgbaar is via de [Frogwatch Webshop](https://www.frog.watch/product/frogwatch-li-ion-oplader/). Dit is vooral handig in combinatie met de los verkrijgbare [reserve battery packs](https://www.frog.watch/product/frogwatch-battery-pack/).

Zo kun je bijvoorbeeld een reserve batterij opladen op kantoor zodat je deze op de meetlocatie snel kunt verwisselen met de lege batterij.

## Batterijduur

De batterijdduur is sterk afhankelijk van hoe de Frogwatch meter is ingesteld: hoe meer uren op een dag de meter actief is, des te sneller is de batterij leeg. Tijdens een gemiddeld meetproject is dit ca 14-30 dagen.

Het opladen van de batterij kan tot ca 8 uur duren als deze volledig leeg is. Opladen via de Frogwatch Meter is ongeveer even snel als via de Li-ion oplader.

## Beveiliging

De battery packs zijn beveiligd tegen kortsluiting, overbelasting, overcharge en diepontladen. Als een van deze fouten optreed schakelt de battery pack zichzelf uit.


# 12V voedingsadapter

<img src="/img/voedingsadapter2.jpg" alt="Frogwatch Voedings Adapter" title="Frogwatch Voedingsadapter" width="400"/>

## Specificaties

Deze voedingsadapter is gespecificeerd op 12V 3A. Hiermee heeft de adapter voldoende vermogen om de Frogwatch van stroom te voorzien, zelfs als deze gelijktijdig zijn batterij aan het opladen is.

## Gebruik

De 12V voedingsadapter word standaard meegeleverd met de Frogwatch meter en is bedoeld om deze van stroom te voorzien (als dit beschikbaar is op de meetlocatie).
Daarnaast kan de Frogwatch meter automatisch de batterij opladen wanneer de voedingsadapter verbonden is.
Reserve adapters zijn [los verkrijgbaar in de webshop](https://www.frog.watch/product/frogwatch-12v-voedingsadapter/).

**Let op:** De 12V adapter is alleen bedoeld voor gebruik in combinatie met de Frogwatch meter en kan niet op een batterij worden aangesloten. Om losse batterijen op te laden heb je de Frogwatch Li-ion oplader nodig.


# Li-ion oplader

<img src="/img/li_ion_oplader.jpg" alt="Frogwatch Li-ion oplader" title="Frogwatch Li-ion oplader" width="400"/>

## Specificaties

Deze oplader is speciaal geselecteerd om Frogwatch battery packs op te laden. De laadstroom bedraagt 3A, het duurt ongeveer 5-8 uur om een lege batterij volledig op te laden.

## Gebruik

Zodra je de oplader aan de batterij koppelt, gaat er een lampje op de lader branden:

* Rood betekent dat de batterij wordt opgeladen.
* Groen betekent dat de batterij vol is.